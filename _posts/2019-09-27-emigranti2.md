---
published: true
layout: post
title: Volvemos - Ritorniamo
date: 2019-09-27
permalink: emigranti2
---

<img src="https://volvemos.org/sites/default/files/un_pais_para_volver_roboto-32.png" alt="Volvemos - Pais para volver" width="600"/>

###### image: http://www.volvemos.com

Un paio di giorni fa leggevo un [articolo su Der Spiegel](https://www.spiegel.de/international/globalsocieties/young-spaniards-and-portuguese-return-home-a-1288375.html#ref=rss) che descrive, in termini molto leggeri e probabilmente troppo superficiali, come Spagna e Portogallo stiano riuscendo ad invertire il trend di movimento di risorse, riuscendo a far rientrare più cittadini di quanti ne emigrino. 
Un'economia che ha ricominciato a funzionare ed un mercato del lavoro che offre opportunità (anche se troppo spesso a tempo determinato e con garanzie limitate) sono un aiuto importante.
Altrettanto importante è l'attrattività del sistema paese Spagna e del sistema paese Portogallo, la loro capacità di attrarre investimenti dall'estero e di far nascere e crescere realtà locali. 

Vedo positivamente il fatto che il movimento sia partito dal basso, con il gruppo di [volvemos](https://volvemos.org/), e che poi sia stato ripreso dall'alto, a livello governativo, sia coinvolgendo le comunità e le realtà presenti sul territorio che adoperandosi e promuovendo l'operazione tramite ambasciate, consolati ed istituti di cultura: come [detto](http://www.mitramiss.gob.es/cartaespana/es/noticias/Noticia_0493.htm) da Consuelo Rumi durante la conferenza di presentazione del piano di ritorno spagnolo al ministero del lavoro, migrazione e sicurezza sociale, 

> *es un reto de todos que España sea un país para volver*

(è una sfida per tutti che la Spagna sia un paese in cui tornare). 

<img src="https://www.noticiascyl.com/wp-content/uploads/2018/10/volvemos-retorno-talento-valladolid-696x376.jpg" alt="Volvemos - quieres volver" width="600"/>

###### image: http://www.volvemos.com

Spero che il governo spagnolo continui su questa strada ed espanda, notevolmente, il budget messo a disposizione per l'iniziativa.

Ed in **Italia**?
 
[Vedo](https://www.ilsole24ore.com/dossier/20190819_gr_rientro_cervelli_agevolazioni_fiscali-ACIVMHf) con piacere iniziative sul *rientro dei cervelli*, ma non mi sembrano iniziative a tutto tondo, piuttosto una serie di una tantum che non mirano ad invertire il flusso migratorio, ma solo a rallentarlo. Perdipiù non mi sembra che tali iniziative vengano adeguatamente comunicate agli italiani residenti all'estero, limitando consistentemente il bacino di potenziali candidati.  

Quest'estate ho scoperto [Talents in Motion](https://www.talentsinmotion.org), a detta loro il "il primo website che connette i migliori talenti internazionali con le top companies attive in Italia" - non propriamente un'iniziativa dal basso come [volvemos](https://volvemos.org/) e non propriamente diretta al rientro di talenti italiani, ma comunque un passo nella giusta direzione (se funzionasse...).

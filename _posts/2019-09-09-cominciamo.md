---
published: true
layout: post
title: Cominciamo
date: 2019-09-09
---
## Cominciamo

Un paio di settimane fa mi è stato chiesto di contribuire ad una pubblicazione online su fenomeni sociali e cambiamenti in Italia.
Purtroppo non sono riuscito a trovare un accordo nè sui vincoli editoriali nè sulle tempistiche, ma mi ha intrigato l'idea di buttare giù qualche pensiero sul mio paese d'origine e coinvolgere altri espatriati nel processo.
Questo è ciò che ha scatenato la "creazione" de *L'Italia vista da fuori*, un nuovo blog che ha lo scopo di raccogliere alcune osservazioni su come io e possibilmente altri espatriati hanno visto l'Italia cambiare in questi anni e sulle differenze che sento/sentiamo rispetto al contesto attuale all'estero.

Perchè cominciare a scrivere un blog ora? E perdipiù senza fronzoli?
Perchè credo, e spero di sbagliarmi, che purtroppo molti in Italia vivano in una bolla informativa; perchè ogni volta che torno mi sembra che le persone siano sia moralmente che materialmente più povere; perchè la società mi sembra sempre più polarizzata; perchè le discussioni non vengono più fatte sui temi, ma sulle persone, tendendo sempre più a caratterizzare negativamente gli "altri" senza nemmeno tentare di capire i loro motivi e provare a trovare una soluzione di ottimo globale, non locale/personale.

Nel mio piccolo, voglio provare a dare un punto di vista diverso, possibilmente più ampio, e cercare di spostare la discussione sul contenuto, provvedendo idee e principi che funzionano già in altre realtà.

---
published: true
layout: post
title: Salari neolaureati 
tag: italia 
permalink: salari_neolaureati
---

<img src="https://www.inflation.eu/images/charts/infl-chart-3-1-39.jpg" alt="historic CPI inflation Italy (yearly basis)" width="600"/>

###### image: Inflazione CPI in Italia su base annuale by https://www.inflation.eu 

Fra il 2008 ed il 2018 l'inflazione in Italia è stata contenuta, molto contenuta: una media dell'1.22% per anno per l'indice CPI (Consumer Price Index) e dell'1.38% per l'indice HICP (Harmonized Index of Consumer Prices) - vedi [qui](https://www.inflation.eu/inflation-rates/italy/historic-inflation/cpi-inflation-italy.aspx) per dettagli sul CPI e [qui](https://www.inflation.eu/inflation-rates/italy/historic-inflation/hicp-inflation-italy.aspx)per i dettagli sull'HICP.

<img src="/images/gdp_ita.jpg" alt="historic GDP per employee" width="600"/>

###### image: Sviluppo del PIL per impiegato by https://www.gapminder.org

Al tempo stesso l'economia è rimasta praticamente costante.
Non bene a livello paese.

Ancora peggio è andata a molti neolaureati: i dati riportati sul *Rapporto Italiani nel Mondo 2019* (p.48) sono semplicemente atroci.

Cito:

<Nel 2008 la retribuzione mensile netta, a un anno dal conseguimento del titolo [di laurea], era pari a 1340 euro tra coloro che avevano maturato esperienze nell'ambito dei programmi europei, il 4,6% in più rispetto ai 1281 euro percepiti da quanti non avevano svolto alcun tipo di esperienza di studio all'estero. Nel 2018, le retribuzioni sono, rispettivamente 1307 euro ... e 1201 euro.>

Quindi fra il 2008 ed il 2018 la retribuzione netta mensile di un neolaureato a un anno dal conseguimento del titolo è diminuita del 2,4% per coloro che hanno svolto esperienze di studio all'estero e del 6,2% per coloro che non lo hanno fatto.

Tali dati mi fanno tristemente e amaramente riflettere su come in Italia siamo più propensi a proteggere lo status quo tarpando le ali alle nuove generazioni piuttosto che metterle nelle migliori condizioni per portarci fuori dalle sabbie mobili del nuovo millennio.